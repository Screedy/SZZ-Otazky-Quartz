## Okolí bodu

- Nechť $a \in \mathbb{R}$ a je dáno $\delta \in \mathbb{R}, \delta > 0$, pak interval
  $$U_{\delta}(a) = (a - \delta, a + \delta)$$
  nazýváme **$\delta$-okolím bodu** $a$.
- Interval $U_{\delta}^{-}(a) = (a - \delta, a)$ nazýváme \*\*levým $\delta$-okolím bodu $a$
- Interval $U_{\delta}^{+} = (a, a + \delta)$ nazýváme **pravým $\delta$-okolím bodu** $a$

### Prstencové okolí bodu

- Prstencovým $\delta$-okolím bodu $a$ rozumíme množinu
  $$P_{\delta}(a) = U_{\delta}(a) \setminus \{a\} = (a - \delta, a) \cup (a, a + \delta)$$
- Levé a pravé prstencové $\delta$-okolí:
  $$P_{\delta}^{-} = U_{\delta}^{-} \setminus \{a\} = (a - \delta, a)$$
  $$P_{\delta}^{+} = U_{\delta}^{+} \setminus \{a\} = (a, a + \delta)$$

### Okolí na rozšířené reálné ose

- Nechť je dáno číslo $k \in \mathbb{R}$. Okolím bodu $\infty$ rozumíme interval
  $$P_{k}(\infty) = U_{k}(\infty) = (k, \infty),$$
- Okolím bodu $-\infty$ rozumíme interval
  $$P_{k}(-\infty) = U_{k}(-\infty) = (-\infty, k)$$

## Limita funkce

- Nechť $f : \mathbb{R} \rightarrow \mathbb{R}$. Říkáme, že $f$ má v bodě $a \in \mathbb{R}^*$ limitu $A \in \mathbb{R}^*$, právě když platí podmínka
  $$\forall U(A) \; \exists P(a) \; \forall x \in \mathbb{R} : (x \in P(a) \Rightarrow f(x) \in U(A))$$

- Píšeme $\lim_{x \to a} f(x) = A$.
- Pro $a \in \mathbb{R}$ jde o limitu ve vlastním bodě, zatímco pro $a \in \{-\infty, \infty\}$ jde o limitu v nevlastním bodě
- Je-li $A \in \mathbb{R}$, říkáme, že $f$ má vlastní limitu, zatímco je-li $A \in \{-\infty, \infty\}$, říkáme, že $f$ má nevlastní limitu.

### Jednostranné limity

- Často je třeba rozlišit, zda se zajímáme o hodnoty funkce $f$ v blízkosti bodu $a \in \mathbb{R}$ pro $x < a$ nebo $x > a$, je tak vhodné zavést pojem jednostranné limity
- Nechť $f : \mathbb{R} \to \mathbb{R}$. Říkáme, že $f$ má v bodě $a \in \mathbb{R}$ limitu $A \in \mathbb{R}^*$ zprava, právě když platí podmínka $$\forall U(A) \; \exists P^+(a) \; \forall x \in \mathbb{R} \; : \; (x \in P^+(a) \Rightarrow f(x) \in U(A))$$
- Píšeme $\lim_{x \to a^+} f(x) = A$
- Podobně lze popsat limitu zleva, kde píšeme $P^-(a)$ místo $P^+(a)$ a $\lim_{x \to a^-} f(x) = A$
- Funkce $f$ má v bodě $a$ limitu $A$, právě když existují obě jednostranné limity (limity zprava a zleva) a jsou si rovny
  - např. $f(x) = sgn(x)$ v bodě 0 limitu nemá, protože:
    - $\lim_{x \to 0^-} sgn(x) = -1$
    - $\lim_{x \to 0^+} sgn(x) = 1$

### Použití limity funkce

1. Vyšetření průběhu funkcí
   - **Určení asymptot**: Limity umožňují nalézt asymptoty funkce
     - (přímky, ke kterým se funkce nekonečně přibližuje)
   - **Chování v nekonečnu**: Limity určují, jak se funkce chová, když se argument blíží k $\pm \infty$
2. Spojitost funkcí
   - **Definice spojitosti**
     - Funkce je spojitá v bodě, pokud se limita funkce v tomto bodě rovná funkční hodnotě v tomto bodě.
3. Derivace
   - **Definice derivace**
     - Derivace funkce v bodě je definována jako limita rozdílového podílu pro $h$ blížící se k nule.
   - **Aplikace derivací**:
     - Derivace se používají k určení rychlosti změny, nalezení maxima a minima funkcí, a v mnoha fyzikálních a technických aplikacích.
4. Integrály
   - **Definice integrálu**
     - limita Riemannových součtů je definována počtem dělení intervalu $n$, pro $n$ jdoucí k nekonečnu.
   - **Aplikace integrálů**: Integrály se používají k výpočtu obsahu plochy vymezené danými funkcemi, objemu rotačních těles, délky křivky, ...

## Příklady

- Rozlišujeme 4 typy limit podle toho, jestli $a$, $A$ nabývá reálných nebo hodnot $\pm \infty$

1. Vlastní limita ve vlastním bodě
   ![[Pasted image 20240627200335.png]]

- pro $a, A \in \mathbb{R}$

2. Vlastní limita v nevlastním bodě
   ![[Pasted image 20240627203837.png]]

- pro $a \in \mathbb{\pm \infty} \land A\in\mathbb{R}$
- pro hodně vzdálené body $x$ se funkční hodnoty přibližují k nějaké reálné funkční hodnotě $A$

1. Nevlastní limita ve vlastním bodě
   ![[Pasted image 20240627200435.png]]

- pro $a \in \mathbb{R} \land A\in\mathbb{\pm \infty}$
- příkladem je např. $f:y=\frac{1}{|x|}$ v bodě 0

1. Nevlastní limita v nevlastním bodě
   ![[Pasted image 20240627203755.png]]

- pro $a, A \in \mathbb{\pm \infty}$
- funkční hodnoty vzdálených $x$ konverguje k $\pm \infty$

## Vlastnosti limity funkce

- Zápis $\lim_{x \to a} f(x) = A$ znamená, že limita v bodě $a$ existuje a je rovna $A$.

### 1) Lokální vlastnost limity

- Nechť $f : \mathbb{R} \to \mathbb{R}$ a $g : \mathbb{R} \to \mathbb{R}$. Nechť dále existuje $P(a)$ takové, že $\forall x \in P(a)$ platí $f(x) = g(x)$. Pak $\lim_{x \to a} f(x) = A$, právě když $\lim_{x \to a} g(x) = A$.

### 2) O jednoznačnosti limity

- Pro $f : \mathbb{R} \to \mathbb{R}$, $a \in \mathbb{R}^*$ existuje nejvýše jedna limita $f$ v $a$.
  - stejně tak pro limitu zleva, resp. zprava

### 3) O jednostranných limitách

- Nechť $f : \mathbb{R} \to \mathbb{R}$, $a \in \mathbb{R}$. Pak $\lim_{x \to a} f(x) = A \in \mathbb{R}^*$, právě když $\lim_{x \to a^+} f(x) = \lim_{x \to a^-} f(x) = A$.
  - obě jednostranné limity musí být rovny

### 4) O omezenosti

- Nechť $f : \mathbb{R} \to \mathbb{R}$, $a \in \mathbb{R}^*$ a nechť $\lim_{x \to a} f(x) = A \in \mathbb{R}$. Pak existuje $P(a) \subset D(f)$ takové, že $f$ je na $P(a)$ omezená.
  - to znamená, že existuje takové $K > 0$ takové, že pro $x \in P(a)$ platí $|f(x)| \leq K$
  - $x\in{U(a)} \to x\in\mathbb{R}$

### 5) O limitě absolutní hodnoty

- Nechť $f : \mathbb{R} \to \mathbb{R}$, $a \in \mathbb{R}^*$. Jestliže $\lim_{x \to a} f(x) = A \in \mathbb{R}^*$, pak $\lim_{x \to a} |f(x)| = |A|$.

### 6) O aritmetických operacích s limitami

- Nechť $f, g : \mathbb{R} \to \mathbb{R}$, $a \in \mathbb{R}^*$, $\lim_{x \to a} f(x) = A$, $\lim_{x \to a} g(x) = B$ a $A,B \in \mathbb{R}^*$. Potom:

1. Je-li součet $A+B$ definován, je $\lim_{x \to a}(f(x)+g(x)) = A+B$
   - limita součtu je součet limit
2. Je-li součin $A \cdot B$ definován, je $\lim_{x \to a}(f(x) \cdot g(x)) = A \cdot B$
   - limita součinu je součin limit
3. Je-li podíl $\frac{A}{B}$ definován, je $\lim_{x \to a} \frac{f(x)}{g(x)} = \frac{A}{B}$
   - limita podílu je podíl limit

### 7) O limitě složené funkce

- Nechť $f, g : \mathbb{R} \to \mathbb{R}$, $a \in \mathbb{R}^*$. Nechť dále současně platí podmínky:

1. $\lim_{x \to a} f(x) = A \in \mathbb{R}^*$,
2. $\lim_{y \to A} g(y) = B \in \mathbb{R}^*$,
3. existuje $P(a)$ takové, že $\forall x \in \mathbb{R}$ platí: je-li $x \in P(a)$ pak $f(x) \neq A$. - (pro $x$ dostatečně blízká k $a$, tak že $f(x) \neq A$)
   Pak $\lim_{x \to a} (g \circ f)(x) = \lim_{x \to a} g(f(x)) = B$.

### 8) O limitním přechodu v nerovnost

- Nechť $f, g : \mathbb{R} \to \mathbb{R}$, $a \in \mathbb{R}^*$. Nechť dále $\lim_{x \to a} f(x) = A \in \mathbb{R}^*$ a $\lim_{x \to a} g(x) = B \in \mathbb{R}^*$.

1. Jestliže $A < B$, pak existuje $P(a)$ takové, že pro $x \in P(a)$ je $f(x) < g(x)$.
2. Jestliže existuje $P(a)$ tak, že pro $x \in P(a)$ je $f(x) \leq g(x)$, pak $A \leq B$.

### 9) O důsledcích věty o limitním přechodu v nerovnost

Nechť $f, g : \mathbb{R} \to \mathbb{R}$, $a \in \mathbb{R}^*$.

1. Je-li $\lim_{x \to a} f(x) = 0$ a existuje okolí $P(a)$ tak, že $g$ je omezená na $P(a)$. Pak $\lim_{x \to a} f(x) \cdot g(x) = 0$.
2. Je-li $\lim_{x \to a} f(x) = A > 0$, pak existuje okolí $P(a)$ takové, že pro $x \in P(a)$ je $f(x) > 0$.

### 10) O sevření nebo o křídlech

Nechť $a \in \mathbb{R}^*$, $f, g, h : \mathbb{R} \to \mathbb{R}$. Nechť dále:

1. existuje $P(a)$ takové, že pro $x \in P(a)$ platí $h(x) \leq f(x) \leq g(x)$,
2. $\lim_{x \to a} g(x) = \lim_{x \to a} h(x) = A \in \mathbb{R}^*$.

Pak také $\lim_{x \to a} f(x) = A$.
