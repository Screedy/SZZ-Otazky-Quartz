Systém je skupina objektů, které se navzájem ovlivňují za účelem splnit nějaký cíl.

![[Systém-nákres.png]]
## Prvky

**Prvky systému** - elementární, dále nedělitelné části systému
**Subsystém** - podmnožina prvků systému, kterou můžeme hodnotit jako samostatný systém

## Okolí a Hranice

**Hranice** odděluje 2 nebo více systémů. Může být prostorová (fyzická) nebo logická (hranice IS).

**Okolí** systému je zdrojem podnětů pro systém samotný. 

## Vstup a výstup

Systém interaguje s okolím pomocí **vstupů** a **výstupů**.

**Vstup systému** - je množina vazeb či proměnných, pomocí kterých okolí působí na systém.
**Výstup systému** - je množina vazeb či proměnných, pomocí kterých systém působí na okolí.

## Vlastnosti systému

**Chování** - Projev dynamiky systému. Dynamika je schopnost vyvolat změnu v systému. (například stavu systému.)

**Stav systému** - Souhrn hodnot jeho atributů, vlastností, které lze pozorovat v daný časový okamžik za přesně definovaných podmínek (Žárovka - stav rozsvícená/zhasnutá, při přívodu el. energie)

**Událost** - Změna hodnoty některého atributu (nebo prvku) systému, případně jejich vyloučení/přidání do systému. Nebo také změna propojení prvků systému.

**Stabilita** - Je schopnost systému udržet si nezměněné chování i přes působení okolí, změně vstupů a přes působení procesů probíhajících uvnitř systémů. 
## Klasifikace Systému

### Otevřenost

**Otevřený** - Dochází k výměně informací s okolím, zpracovává nečekané vstupní hodnoty. Snaží se reagovat tak, aby byla zachována jejich existence.

**Uzavřený** - Systém je zcela izolovaný. Nemá žádné vazby s okolím.

### Kauzualita

**Deterministický** - Řídí se jasně danou množinou pravidel, jejich chování je jednoznačně určeno aktuálním stavem a vstupy systému.

**Nedeterministický** - Řízeny náhodou. Chování více dáno pravděpodobností než jistotu.
### Stav

**Dynamické** - Pamatuje si vnitřní stav. Výstup záleží i na vnitřním stavu systému.

**Statické** - Výstup závisí pouze na vstupu. 

### Časová klasifikace

**Diskrétní** - Časová množina je spočetný soubor časových okamžiků.
**Spojité** - Časová množina je interval.